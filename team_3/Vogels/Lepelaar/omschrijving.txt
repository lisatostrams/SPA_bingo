
Taxonomie conform IOC World Bird List
Verspreiding

Africa, Palearctic, Oriental Region : widespread

Ondersoorten

P. l. leucorodia  - Europe to n China, India and Sri Lanka | n Africa and s Asia
P. l. balsaci  - w Mauritania
P. l. archeri  - coasts of the Red Sea and Somalia

Algemeen
Nederland is de meest noordelijke plek in Europa waar door de lepelaar gebroed wordt. Het is een belangrijke populatie: halverwege de vorige eeuw waren de aantallen namelijk schrikbarend gedaald en ging het heel erg slecht met de lepelaar. In heel Noord-west Europa broedde de soort alleen nog maar hier in ons land. Daarnaast was tot overmaat van ramp ook het aantal broedparen laag. Waarschijnlijk had het niet veel gescheeld of de gehele Noordwest-Europese populatie was uitgestorven. Nu gaat het echter weer langzaam beter met de lepelaar in Nederland. De aantallen en ook het aantal lokaties waar gebroed wordt nemen nog steeds toe. Dit is o.a. het gevolg van een veranderde publieke opinie over de waarde van natuur en de daaruit voortvloeiende beschermingsacties (vaak met de lepelaar als belangrijk symbool). Daarnaast was het ook erg belangrijk voor het herstel van de soort dat het gebied de Oostvaardersplassen tussen Lelystad en Almere de bestemming van natuurgebied kreeg (in plaats van een vuilstort). In de uitgestrekte rietvelden van dit gebied kon in alle rust gebroed worden.
Lepelaars zijn in Nederland voornamelijk grondbroeders. In grote rietvelden wordt in kolonieverband op de grond gebroed. Dat maakte de soort gevoelig voor predatie o.a. door vossen. Het is niet voor niks, dat een groot deel van onze populatie zich op de vossenvrije Waddeneilanden bevindt. In andere landen waar de lepelaar ook broedt, worden de nesten ook in bomen en struiken gebouwd. In Nederland lijkt dit nu ook vaker te gebeuren, de grote kolonies bevinden zich echter nog steeds op de grond.
Lepelaars zijn prachtige opvallende vogels. Van dichtbij zijn zij onmiskenbaar door hun lange lepelvormige snavel. Van een grotere afstand kan het lastig zijn, maar meestal zijn ze wel te herkennen aan hun typische foerageergedrag: met de lange snavel wordt er door het (ondiepe) water van links naar rechts bewogen op zoek naar visjes en andere kleine waterorganismen, die op de tast gevangen worden. Ook zijn ze in rust te onderscheiden van bijvoorbeeld zilverreigers door hun meer horizontale houding (de zilverreigers hebben vaak een meer opgerichte houding). Van overige vogels door hun formaat (vrij grote vogels), witte verenkleed en hun lange poten.
Tekst geschreven door: Wouter Teunissen
