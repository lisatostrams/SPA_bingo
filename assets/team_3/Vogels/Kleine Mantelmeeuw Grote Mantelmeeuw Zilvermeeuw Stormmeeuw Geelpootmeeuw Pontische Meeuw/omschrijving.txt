
Taxonomie conform IOC World Bird List
Verspreiding

Broedgebied => Palearctic : Greenland, Iceland, w Europe to nc Siberia
Overwintering => to sw Europe, wc, ec Africa, nw India, and e North America

Ondersoorten

L. f. graellsii  - sw Greenland, Iceland, Faroe Is. and w Europe to n Iberian Peninsula | sw Europe, e USA and w Africa
L. f. intermedius  - Netherlands, Germany, Denmark, sw Sweden and w Norway | w Europe and w Africa
L. f. fuscus  - n Norway, Sweden and Finland to the White Sea (nw Russia) | ne, e Africa and sw Asia
L. f. heuglini  - arctic tundra from Kola Peninsula (nw Russia) to Yamal Peninsula (nc Siberia) | to Red Sea, w Indian Ocean to Tanzania and w, n, e Arabian Gulf
L. f. barabensis  - wc Asia from se Ural Mts. to w Siberia and n Kazakhstan | to coasts of Persian Gulf, Gulf of Oman and w, n, e Arabian Sea

Herkenning
Algemeen:
In vergelijking met Zilvermeeuw een iets slankere vogel, met een rondere kop en een dunnere snavel; hoewel de grotere mannetjes dezelfde bouw als een Zilvermeeuw kunnen hebben. Langere, smallere en puntigere vleugels dan Zilvermeeuw, in zit steken de vleugels vrij ver voorbij de staart.
Vier leeftijdsgroepen.
Juveniel en 1e winter:
Lijkt op Zilvermeeuw, maar de vogel is vaak donkerder en ook egaler; vaak opvallend donkerder dan Zilvermeeuw (hoewel er bij de Zilvermeeuw extreem donkere exemplaren kunnen zitten). Vanaf het einde van de herfst worden de onderdelen en kop wat lichter, waardoor een duidelijk contrast met de donkere vleugel ontstaat. Tertials zijn erg donker en hebben een vrij regelmatige smalle witte rand en een iets bredere witte top. De tertials zijn een redelijk goed onderscheid ten opzichte van de Zilvermeeuw. In het juveniele kleed zijn de mantel en schouderveren erg donker met lichte randen waardoor een opvallend schubpatroon ontstaat op de rug. Vanaf het late najaar komen er nieuwe veren, die donkerbruin tot grijsachtig bruin zijn. Witte stuit met veel donkere vlekken; bij Zilvermeeuw is de stuit bruiner door nog meer donkere vlekken. De dekveren van de ondervleugel zijn donkerder (vaak bijna zwartachtig) dan bij Zilvermeeuw.
2e winter:
Heeft al veel adulte (zwarte) veren op de mantel, schouders en vleugels, maar ook nog wel zwartachtig bruine veren op de vleugels. Nog steeds een duidelijk zwarte staartband te zien.
Adult:
Grijs / zwart op de vleugels en rug erg variabel, van redelijk licht grijs tot bijna zwart. De poten zijn geel, maar in de winter valer.
Opmerkingen:
In Nederland twee ondersoorten, namelijk ssp graellsii en ssp intermedius; in Nederland komt een tussenvorm van deze twee ondersoorten voor, maar ook beide pure ondersoorten. De derde ondersoort, Baltische Mantelmeeuw (Larus fuscus fuscus), is bij ons zeer zeldzaam.
Tekst geschreven door: Antonie Blom; Kleine aanpassingen: Wouter Teunissen

Taxonomie conform IOC World Bird List
Verspreiding

Broedgebied => North America, Palearctic : North Atlantic coasts, from sw, se Greenland, Iceland to nw Europe, Svalbard (n of Norway) and Baltic states (nw Russia); coastal and inland ne Canada to Great Lakes (scarce) and coasts to New Jersey
Overwintering => to coastal sw Europe (e North Atlantic) and coastal Florida (w North Atlantic)

Herkenning
Algemeen:
Een hele grote meeuw met een bruut uiterlijk; de grootste vogels zijn alleen op basis van het formaat al te determineren, maar met de kleinere exemplaren wordt dit al moeilijk.
De kop en kruin zijn vrij plat en het voorhoofd is gehoekt; een hele zware snavel met een forse hoek onderaan en een ronde / stompe punt.
De poten zijn vrij lang en stevig, met een vrij lang zichtbaar deel boven de knie.
Juveniel en 1e winter :
Kan erg op Zilvermeeuw en Geelpootmeeuw lijken, maar er is meer contrast en de vogel is vaak duidelijk groter.
De kop, buik en borst zijn erg licht, vaak met minimale donkere tekening.
Tertials zijn zwart, met een onregelmatige lichte rand en een witte top.
In vlucht een duidelijk contrast tussen de armpennen en de dekveren op de bovenvleugel; een ander goed kenmerk in de vlucht zijn de witte zijkanten van de staart, bij Zilvermeeuw zijn deze veel donkerder.
2e winter :
Erg variabel, maar lijkt op 1e winter.
De meeste hebben een witte kop en een lichte snavel met donkere punt.
Al een aantal donkergrijze / zwarte veren op de mantel en schouderveren en vaak ook al enkele donkergrijze dekveren op de vleugels.
Subadult:
Lijkt op adult, maar nog enkele bruine veren op de bovendelen en de snavel is veel grauwer.
Adult:
De bovendelen zijn zo goed als zwart.
De poten zijn vleeskleurig, bij Kleine mantelmeeuw zijn de poten geel dus dat is een redelijk goed onderscheid tussen deze twee soorten.
Tekst geschreven door: Antonie Blom

Taxonomie conform IOC World Bird List
Verspreiding

Palearctic : coastal and inland Iceland to w France and nw, sw Russia

Ondersoorten

L. a. argenteus  - Iceland, Faroe and British is., w Germany to w France | to n Iberian Peninsula
L. a. argentatus  - Scandinavia to Netherlands and the Kola Peninsula (nw Russia) and sw Russia | n, w Europe

Herkenning
Algemeen:
Een redelijk vierkante kop; een vrij zware snavel, hoewel deze erg variabel is en soms verrassend veel op Pontische meeuw kan lijken; een stevig lichaam.
Twee ondersoorten: L.a. argentatus (noordelijk deel van verspreidingsgebied) en L.a. argenteus (zuidelijk deel van verspreidingsgebied), in Nederland komen beide ondersoorten voor, maar argentatus vooral in de winter. Argentatus is vaak iets groter, met een grotere snavel en langere vleugels, iets meer grijs op de vleugeltoppen en in de winter is de kop zwaarder getekend.
Vier leeftijdsgroepen.
Juveniel en 1e winter:
Een geheel gruisachtige bruine meeuw, zonder echte duidelijke kenmerken. Vaak weinig contrast in tegenstelling tot Geelpootmeeuw, Kleine mantelmeeuw en Pontische meeuw, hoewel sommige exemplaren opvallend veel contrast hebben. De kleur is erg variabel, de lichtste exemplaren lijken op Kleine burgemeester (het beste te onderscheiden op de vorm), terwijl de donkerste exemplaren op de Amerikaanse zilvermeeuw lijken.
De kop is meestal erg donker, hoewel aan het einde van de winter de kop erg licht (soms bijna wit) kan zijn. De snavel is geheel zwart, maar na het uitvliegen is er vaak al een lichte basis te zien in tegenstelling tot Kleine mantelmeeuw en Geelpootmeeuw.
2e winter:
Lijkt op 1e winter, maar toont meer contrast tussen de lichtere onderdelen en de donkerdere vleugels. Dit is een erg moeilijke leeftijd waarbij hij erg op Geelpootmeeuw lijkt, de vorm van de vogel is in deze fase erg belangrijk.
Snavel is erg variabel, soms als Grote burgemeester. Een erg gesleten exemplaar met zo'n snavel is moeilijk van Grote burgemeester te onderscheiden, maar vaak zijn de vleugeltoppen (handpennen) iets donkerder dan de rest van de vleugel.
Subadult:
Lijkt op adult, maar heeft vaak nog wat bruine dekveren op de vleugels en soms nog sporen van een donkere staartband te zien.
Adult:
Heeft grijze bovendelen met een iets blauwachtige tint.
Heeft een vrij lichte iris (hoewel een donkere iris met enige regelmaat voorkomt) en het oog wordt omgeven door een vleeskleurige ring.
De poten zijn vleeskleurig. In het Baltisch gebied (komt soms een exemplaar in Nederland voor in de winter) zijn er exemplaren met gele poten ("omissus" type), de vorm is een belangrijke manier om deze vogels van Geelpootmeeuw te onderscheiden.
Tekst geschreven door: Antonie Blom; kleine aanpassingen door: Wouter Teunissen

Taxonomie conform IOC World Bird List
Verspreiding

Broedgebied => North America, Palearctic : Iceland and nw, c Europe to Kamchatka (e Siberia)
Overwintering => Europe to n Africa, Mediterranean, Black and Caspian seas, Persian Gulf; Sea of Okhotsk (se Russia), Japan, Korean Peninsula to se China

Ondersoorten

L. c. canus  - Iceland, n British Isles, Scandinavia and patchily in c Europe to White Sea (far nw Russia) | Europe to n Africa and Canary Is.
L. c. heinei  - nw Russia from White Sea to Lena River (c Siberia) | e Mediterranean, Black and Caspian seas
L. c. kamtschatschensis  - ne Siberia and Kamchatka | Sea of Okhotsk (se Russia), Japan, Korean Peninsula to se China and Taiwan

Herkenning
Algemeen :
Lijkt in het algemeen op een kleine Zilvermeeuw, maar de kop is ronder, de ogen zijn relatief gezien groter en donker, de snavel is opvallend kleiner en de duidelijke hoek onderaan de snavel (gonys) ontbreekt vaak, de vleugels zijn langer en steken vrij ver voorbij de staart.
Drie leeftijdsgroepen
Juveniel en 1e winter :
Juveniel is grijsachtig bruin, de mantel en schouderveren zijn bruin met lichtere randen waardoor een geschubd patroon ontstaat; in het najaar worden de mantel en schouders al grijs. In de winter een witte buik, met een iets donker geschubde borst en flanken.
Bij juveniel is de snavel geheel zwart, maar in het najaar wordt de basis al lichter waardoor de snavel duidelijk tweekleurig is.
De poten zijn vleeskleurig, grijsachtig of groenachtig.
Een lichte ondervleugel met een patroon van donkere schubben, bij de Zilvermeeuw is de gehele ondervleugel donker.
Subadult :
Lijkt op adult, maar over het algemeen donkerder, met een duidelijkere donkere band om de snavel, mogelijk nog wat donkere tekening op de vleugel.
Adult :
Heeft een grijze rug en vleugels, zwarte vleugelpunten met witte vlekjes, witte onderdelen en kop; in de winter met een donker gevlekte kop.
De snavel is in de zomer helder geel, in de winter groenachtig of geel met een dunne zwarte band. De poten zijn heldergeel in de zomer, in de winter vager geel met een groenige zweem.
De ogen zijn donker, met een helderrode ring om het oog.
Sommige exemplaren hebben in de winter een brede zwarte band op de snavel en soms zelfs een iets lichtere iris waardoor ze erg op Ringsnavelmeeuw lijken, maar de Ringsnavelmeeuw heeft een helder gele iris en de kleur van de bovendelen is lichter.
Tekst geschreven door: Antonie Blom; Kleine aanpassingen: Wouter Teunissen

Taxonomie conform IOC World Bird List
Verspreiding

Palearctic : coastal and inland s, w, c Europe, Macaronesia, Mediterranean and nw Africa

Ondersoorten

L. m. atlantis  - Azores, Madeira and Canary Is. (Macaronesia, w of n Africa) | to Senegal
L. m. michahellis  - Atlantic Portugal, Spain and Morocco; coastal and inland Mediterranean from Belgium to Poland and Turkey | to e UK and s Scandinavia

Herkenning
Algemeen:
Lijkt op Zilvermeeuw, maar er zijn een aantal verschillen:

steviger gebouwd dan Zilvermeeuw met een diepere borst en slankere achterdelen;
een grotere kop met een boller voorhoofd en een plattere kruin;
een zware snavel met een 'botte' punt;
iets langere vleugels die in zit verder voorbij de staart steken;
iets langere poten.

Juveniel en 1e winter:
Redelijk witte kop, met een donker masker en een geheel zwarte snavel, in tegenstelling tot Zilvermeeuw die al een lichte snavelbasis heeft (zie die soort).
De borst en buik zijn witachtig en de zijkant van de borst is donker gevlekt.
De tertails zijn erg donker met alleen een lichte punt (later in de winter kan door sleet een gehele lichte rand ontstaan), dit is een goed kenmerk tegen Zilvermeeuw, waarbij de terials veel lichter zijn.
De stuit is wit met enkele donkere vlekjes en heeft een duidelijk contrast met de zwarte staartband; bij Zilvermeeuw van deze leeftijd is de stuit bruin met veel vlekken.
2e winter:
Mantel, schouderveren en enkele dekveren op de vleugel zijn al grijs.
Een lichte kop met wat donkere tekening rond het oog, in de nek een veel zwaardere tekening.
De snavel begint een lichtere basis te krijgen, de snavel is vaak donkerder dan bij Zilvermeeuw.
De tertials zijn donker, met lichte randen.
Subadult:
Bijna gelijk aan adult, maar het grijs van de vleugels is doffer en er zijn vaak nog enkele bruine dekveren en er is minder zwart op de vleugeltoppen.
Adult:
Heeft duidelijk meer zwart en minder wit op de vleugeltoppen dan een Zilvermeeuw en de kleur van de bovenvleugels zit tussen Kleine Mantelmeeuw en Zilvermeeuw in.
Gele poten, in tegenstelling tot Zilvermeeuw (hoewel de Baltische populatie van Zilvermeeuw ook gele poten kan hebben, type " omissus ").
Een geheel witte kop in zomerkleed, vanaf de nazomer met slechts enkele donkere streepjes rond het oog; Zilvermeeuw heeft 's winters een geheel donker gestreepte kop.
Meestal 5 of 6 kleine witte vlekken op de handpennen, bij Zilvermeeuw zijn deze vaak groter; het verschil is vaak wel vrij moeilijk te zien.
Tekst geschreven door: Antonie Blom

Taxonomie conform IOC World Bird List
Verspreiding

Broedgebied => Palearctic : inland s Poland and Hungary e through Black, Caspian and Aral seas to e Kazakhstan
Overwintering => to se Europe, Black Sea, e Mediterranean, Persian Gulf and n Arabian Sea

Herkenning
Algemeen

Vier leeftijdsgroepen

De kleedkenmerken van de vogel zijn leidend om deze soort de van Zilvermeeuw te onderscheiden, hieronder een aantal van de belangrijkste kenmerken:
De Pontische meeuw is een langgerekte meeuw met een slank en langgerekt lichaam; heeft een platte rug zonder duidelijke overgang van tertials naar handpennen (bij Zilvermeeuw zit hier een duidelijk hoogteverschil in) en de vleugels steken ver voorbij de staart (verder dan bij Zilvermeeuw).
Heeft een relatief kleine kop met een lang, schuin voorhoofd; het oog is vaak verder naar voren geplaatst dan bij Zilvermeeuw of Geelpootmeeuw en de iris is meestal opvallend donker (meest opvallend bij volwassen vogels). Let op want er zijn bijvoorbeeld ook adulte Zilvermeeuwen die een donkere iris hebben).
De snavel is vaak vrij lang en slank, gelijkmatig breed zonder een duidelijke gonyshoek (hoek aan de onderkant van de snavel); let wel op, want een Zilvermeeuw kan ook een snavel hebben die hier erg op lijkt. Dit laatste is een persoonlijke observatie.
De poten zijn erg lang en opvallend slank (in vergelijking met Zilvermeeuw) en de dij (tibia) is redelijk lang.
Juveniel en 1e winter:
Vanaf september zijn de buik en de borst bijna geheel wit, met nog enkele donkere vlekken op de zijborst. Rond deze tijd wordt de kop ook wit, met wat dunne donkere strepen rond het oog. De veren op de rug en vleugels zijn grijsachtig bruin met lichte randen en vaak een donkere tekening aan de basis.
De ondervleugel is bijna geheel wit, bij de andere grote meeuwen (zoals Zilvermeeuw en de Mantelmeeuwen) is de ondervleugel overwegend bruin.
2e winter :
Witte kop, buik en ondervleugels.
Vanaf september zijn de mantel, schouders en enkele dekveren op de bovenvleugel grijs.
Subadult :
Lijkt erg op adult, maar vaak doffere snavel en poten en een vage staartband.
Adult :
Een geheel witte kop, maar in het najaar en winter soms wat bruine strepen in de nek en wat donkere streepjes rond het oog.
De snavel heeft vaak een groenachtige tint, in tegenstelling tot de andere grote meeuwen. De poten zijn dofgrijs, met een vleeskleurige of geelachtige tint.
Heeft relatief weinig zwart in de vleugelpunt (vergelijkbaar met noordelijke Zilvermeeuwen), in tegenstelling tot Geelpootmeeuw. De pontische meeuw heeft altijd een witte top op P10, een grote witte spiegel op P9 en een zwarte band op P5. Opvallend zijn de diepe grijze 'tongen' in de zwarte vleugeltop.
Tekst geschreven door Antonie Blom; Kleine aanpassingen: Wouter Teunissen
